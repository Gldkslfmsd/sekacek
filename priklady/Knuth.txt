Díky vyjímečným výsledkům mu Case Institute v roce 1960 jako vůbec prvnímu
studentovi v historii udělil po dokončení bakalářského studia i magisterský
titul v oboru matematika. Poté odešel studovat na California Institute of
Technology, kde o tři roky později získal titul doktorský za disertaci
Finite semifields and projective planes. Mezi další jeho práce z tohoto
období pak patří spočtení eulerova čísla na 1271 desetinných míst a článek
o vyhodnocování polynomů počítačem. Ještě během studií, v roce 1961, se
Donald Knuth oženil s Nancy Jill Carterovou, s kterou má dvě děti Johna
Martina (*1965) a Jennifer Sierru (*1966).
